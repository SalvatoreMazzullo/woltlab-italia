# Woltlab Italia
WoltLab Italia contiene tutte le traduzioni dei software principali WoltLab oltre alla traduzione di innumerevoli plugin di terze parti. Una community basata sulla condivisione in attesa del tuo volenteroso aiuto!


# Un po' di storia

WoltLab è una azienda tedesca, nata nel 2001 che sviluppa software per la gestione di community.

# Cosa significa in parole povere?

Hai presente quei forum dove molte persone si riuniscono a parlare di vari argomenti?

Bene, WoltLab è un azienda che si occupa di scrivere il sistema su cui gira il forum, e nel loro caso, non solo forum!

# Come è composto il mondo WoltLab

I software WoltLab girano tutti attorno ad un Core, ovvero il cuore del sistema. Il WoltLab Suite Core può essere paragonato a WordPress, ha praticamente le stesse funzionalità e come WordPress, il WoltLab Suite Core è gratuito e accessibile da chiunque.

# Quali sono le differenze?

WordPress è molto affermato e può contare su migliaia di sviluppatori nel mondo che creano costantemente plugin e template per questa piattaforma.

Oltre a ciò reputo WoltLab Suite Core migliore in tutto.

WoltLab Suite Core fornisce uno stile grafico User Friendly e una personalizzazione estesa accessibile anche a chi si sta avvicinando da poco alla creazione di un sito web.

WordPress ha una suddivisione dei permessi, ma è molto rudimentale. Per non parlare della gestione degli utenti.

WoltLab Suite Core ha una gestione amministrativa molto più ampia di WordPress, permettendo non solo una gestione totale dell’utenza ma una personalizzazione approfondita dei permessi relativi ai gruppi utenti.

Tutto ciò è possibile, in modo più o meno efficiente, in wordpress. Ma perché affidarsi a plugin esterni quando è possibile ottenere tutto con WoltLab Suite Core?

Oltre a ciò troviamo una predisposizione SEO avanzata in Suite Core già dalla prima installazione, senza dover affidarsi a plugin esterni.

Lo stesso vale per quanto riguarda le notifiche agli utenti per le varie azioni compite all’interno del sito.

Potrei parlarvi per ore di cosa c’è in WoltLab Suite Core che WordPress può compensare solamente con dei plugin aggiunti. Per questo motivo vi lascio al link ufficiale del WoltLab Suite Core.
